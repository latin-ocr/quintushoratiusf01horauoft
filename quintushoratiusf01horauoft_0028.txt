x PRAEFATIO.

repetita edocti tamen experientia, nullum adhuc
infractis recti judicii legibus opus superStitisse‚
scribendi recte sapere fontem esse et principium ,
neque diuturnis eos gaudere successibus, qui, non
dicam Horatio, (quid enim putidius et contemptu
dignius quam jurare in verba magistri P) sed ratio-
nis interpreti, sed constantibus omnium aetatum
maximorumque virorum exemplis adversantur.
Non solum igitur Horatii amatoribus, sed univer-
sis litterarum fautoribus artisque- Apollineae disci-
pulis nos profuisse gloriabimur, si Horatiana prae—
cepta, ex magno illo Aristotele translata, a Boloeo

- apud nos, a Popo apud Anglos, immortali carmine

recantata, a praestantissimis in omni genere scrip-
toribus adoptata etf sancita, ita illustraverimus, ut
facilius intellecta, facilius quoque a legentibus arri-
piantur, et in animos recentiorum poetarum, non
ut inania monita, sed ut scribendi norma succes-
suum et verae gloriae ferax, remotis omnibus offen-
diculis, promptius descendant , iisque tenaciter
magis adhaerescunt. ·

Ut laudari a laudato viro nihil, teste Cicerone,
laudabilius , sic nihil a docto et perito edoceri ad
persuasionem et ad solandam, imo ad erigendam
humilitatem nostram, aptius, Quanta autem fama
quondam floruerit Horatius hinc colligere est, quod
in illo celebrando omnes consenserint, omnesque
hodie consentiant. Audiamus Ovidium exilii sui do-
lores ad cantus poetae nostri sublevantem,exclaman-
temque:
⁴ Et tenuit nostras numerosus Horatius aures ,

Dum ferit Ausonia carmina culta lyra.

